Retrospektiivi on projektitiimin tapaaminen, jossa keskustellaan projektin etenemisestä ja mietitään mikä on mennyt hyvin ja mikä taas huonosti.
Tapaamisia järjestetään yleensä jokaisen sprintin lopussa.  
  
Start, Stop, Continue, More of, Less of Wheel on retrospektiivimalli, jossa retrospektiivin vetäjä kerää avointa palautetta projektitiimiltä.
Palaute jaetaan viiteen eri kategoriaan, jotka sijoitetaan omiin sektoreihinsa esimerkiksi paperille piirretyn ympyrän sisälle.
Tämän jälkeen tiimi käy läpi jokaisessa sektorissa olevan palautteen ja keskustelee miten voisivat jatkossa toimia palautteen mukaisesti.
Tällaisen retrospektiivin tulisi kestää noin 10-25 minuuttia.  
  
Glad, Sad, Mad tekniikassa taas nostetaan pöydälle projektissa ilmenneitä ongelmia tai hyväksi todettuja menetelmiä.
Tämän retrospektiivin ideana on siis käsitellä näitä asioita ja päättää millä lailla tulisi jatkaa, jotta projekti etenisi paremmin.
Arvioitu kesto tällaiselle kokoukselle on 60 minuuttia.
